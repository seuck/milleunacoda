<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Il gatto del clerestorio - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="../../css/main.css" type="text/css" />
</head>
<body>
  <div id="content">
<div id="content_in">
    <div id="header"><a href="../../"><img src="../../images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="../../images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="../../">Home</a> > <a href="../">Storie</a> > Il gatto del clerestorio</div>
      
 
    <div class="storia">
      <div class="titolo">
  <h1>Il gatto del clerestorio</h1>

    <h3>ovverosia</h3>
    <h2>storia quasi vera di una strana capinera</h2>


</div>
      
        <div class="dx">
          <p> Sono il gatto del clerestorio<br/>
vivo in ritiro felice e beato<br/>
se ben ricordo da quando son nato.<br/>
Mi ritrovò la Madre Portiera<br/>
dentro un cestino, una primavera.<br/>
Andava per funghi la mite sorella<br/>
quando mi vide sbucar dalla gerla.<br/>
Mi disse &ldquo;Oh piccola capinera!"<br/>
perché senza lenti confonde l'aurora<br/>
e anche la sera.<br/>
E come Mosè' confuso e pulito<br/>
mi ritrovai invitato al convito.<br/>
Ma verso compieta e subito a dieta<br/>
capii folgorato che lì sarei stato<br/>
in asilo dorato.<br/>
Come si dice quel che passa il convento<br/>
ma io non rifiuto e mi accontento.<br/>
Briciole, avanzi, crostate, insalate<br/>
fra le preghiere e un miserere<br/>
assaggio di tutto il formaggio e le pere.<br/>
Di latte poi ne bevo tanto<br/>
quando dai Salmi ritorno cantando.<br/>
Della novizia son la delizia<br/>
quando con zelo ma senza malizia<br/>
annuso e scavo fra l'immondizia.<br/>
L'altra mattina, mentre severo<br/>
guardavo i topi ballare in cantina<br/>
mi giunse l'eco della "Lezio Divina"<br/>
e mentre pensavo di redarguirli<br/>
mi limitai ad osservarli.<br/>
Come un frate paziente li lascio giocare<br/>
e quando posso li porto anche a mare<br/>
ho fatto voto di castità<br/>
con tormento interiore e grande umiltà.<br/>
Seguo silente la Madre Badessa<br/>
che con passo lieve ritorna da Messa<br/>
le tendo tranelli in fila indiana<br/>
aggrappato alle gonne e alla vecchia sottana.<br/>
A volte penso con aria smarrita<br/>
se fossi rimasto un reo gatto di strada<br/>
però un poco la invidio la vecchia Margherita<br/>
che paciosa e beata da sempre fa la vita.<br/>
Miagola versi audaci proprio dietro il muretto<br/>
ma io faccio mea culpa e mi percuoto il petto.<br/>
Della spesa la lista non perdo mai di vista<br/>
esperto in libagioni, consumi e provvigioni<br/>
mi aggiorno e intanto studio le varie religioni.<br/>
Di notte sogno di prendere i voti<br/>
ma non ho patrimonio, non posseggo le doti.<br/>
Ebbi una discussione con un seminarista<br/>
che proprio nell'androne mi tacciò d'arrivista<br/>
perché tutte le sere canto per le Alte Sfere.<br/>
Ma che ci posso fare?<br/>
Ho un'estensione vocale dal giardino all'altare.<br/>
Sono amico di tutti, il fratello minore.<br/>
Di mattina presto m'alzo e poi zampetto scalzo.<br/>
Vivo beato nel clerestorio<br/>
non vi ho detto il mio nome non mi vanto ne glorio.<br/>
Ma l'altra sera, stordito d'incenso<br/>
mi par che QUALCUNO chiamasse&hellip;.Innocenzo!&hellip;&hellip;</p>

<p>M.J.M<br/>
marzo 99</p>
        </div>
      
      
        <div style="align: center; clear: both;">
  <img src="../../images/storie/clerestorio.jpg" alt="Gattino e coniglio" />
</div>
      
      
      
    </div>
  

  
      <div id="footer"></div>
    </div>  
  </div>
</body>
</html> 