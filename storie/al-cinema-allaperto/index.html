<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Al cinema all'aperto - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="/main.css" type="text/css" />
</head>
<body>
  <div id="content">
<div id="content_in">
    <div id="header"><a href="/"><img src="/images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="/images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="/">Home</a> > <a href="/storie/">Storie</a> > Al cinema all'aperto</div>
      
 
    <div class="storia">
      <div class="titolo">
  <h1>Al cinema all&#8217;aperto</h1>

    <h3>ovverosia</h3>
    <h2>Come il caldo obnubila le menti specie su cani e gatti un pò dementi</h2>


<img src="/images/storie/cinema1.jpg" alt="Cinema all'aperto" />

</div>
      
        <div class="dx">
          <p>Giacea allo stravento il nostro caro Anselmo<br/>
e non trovava quiete ne in moto e manco fermo.<br/>
Quaranta e rotti gradi distruggono un buon gatto<br/>
anche se ventilati lo rendono un pò matto.<br/>
Coi baffi ancora lordi di melone, requie non ne vedeva<br/>
neanche col sorbetto di limone.<br/>
Si rinfrescava ascelle e pure il mento<br/>
senza trovare pace e linimento.<br/>
La sera già incedeva, dorata, pigra, indolente<br/>
quando l'idea gli venne rendendolo impaziente<br/>
di darsi una sciacquata immantinente<br/>
e andarsene con passo allegro e svelto<br/>
al più vicino cinema all'aperto.<br/>
Doppio programma vario ed interessante<br/>
il pubblico distinto ed in mutande.<br/>
Davano in primo orario &ldquo;La moglie del tigrato"<br/>
film dal gusto raro, adulto e raffinato<br/>
Seguiva a ruota un altro film d'autore<br/>
d'un Oscar orgoglioso vincitore<br/>
e il titolo era già tutto un programma<br/>
"Metti una sera a cena&hellip; due salsicce con panna&rdquo;.<br/>
<img class="lato" src="/images/storie/cinema3.jpg" alt="Amanti" />
Anselmo armato di luppini e di cuscino<br/>
pregusta la serata allegra e amena<br/>
ciucciandosi un ghiacciolo all'amarena.<br/>
Si abbassano le luci inizia la sigletta<br/>
il cinema è stracolmo e fresca la birretta.<br/>
Ma ahime! proprio dal sedile posteriore<br/>
si sente un gorgoglio come di masticare.<br/>
Anselmo preso dal film e un pò dall'indolenza<br/>
sopporta silenzioso poi perde la pazienza.<br/>
Si gira lentamente col pelo contromano<br/>
sbirciando dentro l'ombra la sagoma d'un nano.<br/>
E senza dar nell'occhio guarda chi si rivede?<br/>
Fiocco quel gran pitocco sudato e sempre allocco.<br/>
Anche lui accaldato, stanco privo di lena<br/>
sbafacchiato al sedile dentro la stessa arena.<br/>
Era così conciato il vecchio lurido cane:<br/>
calzoni anni settata, ventaglio di Madrid, panini col salame<br/>
e per dessert pacchi di gelatine, Guiness alla spina<br/>
gelato e patatine.<br/>
Il vecchio fankitarro sputacchiava, ignaro del nemico innervosito<br/>
forzuto, esaurito ed un tantino fico.<br/>
Anselmo ormai sull'orlo d'ogni sopportazione<br/>
si volta farfugliando:<br/>
&ldquo;Fior fiore di sbruffone, villano e fracassone<br/>
va a masticare altrove lurido ed incivile<br/>
dentro un buco di fogna ch'è poi il tuo cortile&rdquo;.<br/>
Fiocco l'insulso inetto non gradisce il commento<br/>
non apprezza l'insulto di basso gradimento.<br/>
E stava per finire di già il primo tempo<br/>
proprio su questa frase e il salace commento<br/>
quando prende la mira e dalla postazione retroprivilegiata<br/>
molla a quel santo gatto un'enorme zampata.<br/>
Ma a volte anche gli eletti perdono la pazienza<br/>
specie se sudaticci e con il mal di panza.<br/>
Ecco si slancia il Mite sopra il cane smargiasso<br/>
mollandogli sul muso un tenero sganasso<br/>
che come poi trascisse un solerte appuntato<br/>
rese il reo prima muto dopo un poco invasato.<br/>
<img class="lato" src="/images/storie/cinema2.jpg" alt="Cinema all'aperto" />
Biblica fu la contesa epica e visionaria<br/>
il pubblico seguiva con il naso per aria.<br/>
La maschera avvertita che nella fila accanto<br/>
qualcuno praticava immondi atti osceni<br/>
s'accorse con sollievo ch'eran solo due scemi.<br/>
Un cane e un gatto accaldati sbavosi e lazzariati<br/>
laceri e un pò graffiati.<br/>
La proiezione alquanto disturbata<br/>
ben presto fu interrotta, la gente rimborsata.<br/>
All'uscita del cine una vecchia turista<br/>
un pò troppo indignata palesò disappunto<br/>
dispensando a ciascuno un'enorme pedata.<br/>
Un gruppo di studenti di passaggio<br/>
in viaggio studio sul Mediterraneo<br/>
prendendo spunto trassero un bel saggio<br/>
su &ldquo;Come il caldo obnubila le menti specie su cani e gatti un pò dementi&rdquo;.<br/>
E poichè Fiocco malconcio e frastornato<br/>
non riusciva a parlare qualcuno mal pensò<br/>
che andasse a collassare.<br/>
Fu caricato alfine, scordato e ritrovato<br/>
in fondo a un'ambulanza col caro suo nemico sempre col mal di panza.<br/>
Ricoverati alfine nella stessa lettiga per mancanza di posto<br/>
a causa d'una sberla al cane fu scambiata la cartella.<br/>
E gli toccò per sbaglio una bella lavanda<br/>
proprio sopra il groppone<br/>
che gli insegnò un briciolo di buona educazione<br/>
ed anche una manciata di pia compassione.<br/>
Anselmo assai contento e soddisfatto<br/>
ma sempre più accaldato anche se nell'onore vendicato<br/>
se ne tornò all'arena non avendo purtroppo calcolato<br/>
che in mezzo a quel trambusto e nel frattempo<br/>
era finito pure il sesto tempo.<br/>
Così miseramente conclusa la serata<br/>
s'avvia verso il porto per farsi una nuotata.<br/>
Ma guarda chi t'incontra con la stessa pensata?<br/>
Fiocco quel grande fesso con l'aria trasognata<br/>
ma in perfetta salute e da poco dimesso&hellip;&hellip;..</p>

<p>continua&hellip;&hellip;</p>

<p>M.J.M<br/>
giugno 99</p>
        </div>
      
      
      
        <div id="box_personaggi">
  <img src="/images/box_personaggi_top.gif" alt="Personaggi ed interpreti" border="0" />
  <div class="content">
    <p><strong>Anselmo</strong>: Anselmo gatto accaldato in cerca di frescura.</p>

<p><strong>Fiocco</strong>: Fiocco cane accaldato anch'egli in cerca di frescura</p>
  </div>
  <img src="/images/box_personaggi_bottom.gif" alt="gatti" border="0" />
</div>
      
      
    </div>
  

  
      <div id="footer"></div>
    </div>  
  </div>
</body>
</html> 