<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>L'incontro di Anselmo e Felipe - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="../../css/main.css" type="text/css" />
</head>
<body>
  <div id="content">
<div id="content_in">
    <div id="header"><a href="../../"><img src="../../images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="../../images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="../../">Home</a> > <a href="../">Storie</a> > L'incontro di Anselmo e Felipe</div>
      
 
    <div class="storia">
      <div class="titolo">
  <h1>L&#8217;incontro di Anselmo e Felipe</h1>

    <h3>ovverosia</h3>
    <h2>come il Mite, dal suo eremo, percepisce il tormento di un&#8217;anima smarrita e col suo vincastro la riporta sulla retta via</h2>


</div>
      
        <div class="dx">
          <p>Avea organizzato, Anselmo lo spretato, per i gatti meno abbienti<br/>
Senza visto e documenti, sopra un vecchio scendiletto<br/>
Un giaciglio sopra il tetto.<br/>
Accoglieva quel pio, gatti disadattati, negletti, abbandonati<br/>
Alcuni rattoppati, altri rei di frode a lui davano lode<br/>
Egli per ricambiare a tutti alzava un'ode.<br/>
Offriva loro un pasto, briciole impolverate<br/>
E scatolette vecchie scadute e rileccate.<br/>
Brillava il generoso dal cuore gaudioso<br/>
Mentre una zampa dava con l'altra riprendeva.<br/>
Era suo l'adagio, rimasto negli annali dei beati animali<br/>
&ldquo;Figliolo mio sperduto non so come ti chiami<br/>
ma ho appena digerito… prova a passar domani!"<br/>
Accorrevano i miseri dai lontani bidoni<br/>
Richiamati dall'eco di quei santi sermoni.<br/>
E nella casa-famiglia, non sto qui a precisare<br/>
Regnava il parapiglia, c'era sempre da fare.<br/>
Non si stancava mai di fare buone azioni<br/>
A chi offriva ricetto a chi dava lezioni<br/>
Insegnando il mestiere di oziare e di bere.<br/>
Senza punto chiedere a nessuno licenza<br/>
Organizzava giochi per far beneficenza.<br/>
Intanto la sua fama dilagava, a niuno una zampata lesinava.<br/>
Ma un misero sbarcato non si sa da quale lato<br/>
Da un po', mesto sbirciava nel giardino del mite<br/>
Mentre questo gustava due trotine condite.
<img class="lato" src="../../images/storie/felipe.jpg" alt="Felipe"><br/>
Felipe era il suo nome e pare fosse un tempo<br/>
Un nobile barone cialtrone e lazzarone<br/>
Con il vizio del gioco, rovinatosi alfine<br/>
Per una grigia micia, per la quale perse perfino la camicia.<br/>
Ma dopo una crisi mistica di rogne e di pidocchi<br/>
Il mondo lui guardava con nuovi e puri occhi.<br/>
Bello come un Adone scrutava ed annusava spruzzando ogni portone.<br/>
Sbirciava la gente fra le serrande,<br/>
spiava le gatte in wonderbra e mutande.<br/>
Dannato e gaudente come un fringuello<br/>
E non sapendo come campare, cercava un posto per riposare.<br/>
Intanto il mite ignaro sulla sdraio riposava<br/>
Pregando pei randagi russava e bofonchiava.<br/>
Nella sua mente pii pensieri di seppioline e calamari<br/>
Nel dormiveglia già farfugliava e buone azioni desiava e sognava.<br/>
E agogna un'occasione per fare penitenza<br/>
Mentre Felipe quatto, s'avvia sulla credenza.<br/>
Mentre il misero un'aringa adocchiava,<br/>
il giusto, aperto un occhio lo puntava.<br/>
Avendo egli interrotto di botto l'orazione<br/>
Il Vespro e il Mattutino per colpa del fellone<br/>
Decide il santo Anselmo di dare una lezione<br/>
Di sobrio catechismo al vecchio fannullone.<br/>
E gli tende un agguato a baffi e coda bassa<br/>
Mentre quello beato slinguazzava la salsa.<br/>
Gli piomba sul groppone e col libro dei salmi<br/>
Gli percuote la panza, alzando un polverone<br/>
E nel frattempo intona un sermone<br/>
mentre il dannato rapisce un salmone.<br/>
Un canto gregoriano lieve s'alzava<br/>
E dai cortili la gente s'affacciava.<br/>
Un professore di greco e di latino<br/>
Trascrisse la quartina, bevendo un po' di vino.<br/>
Quartina che divenne un coro vario e ancora si gorgheggia in seminario.<br/>
Alfine un sacro colpo di vincastro<br/>
Anselmo dona in pace a quell'impiastro.<br/>
Ma dopo tante botte… lieve scende la notte<br/>
E gli animi un poco più sereni siedono intorno al desco<br/>
Attorno a un barbecau di pesce fresco.<br/>
Anselmo lo spretato e Felipe il convertito<br/>
Si stringono la zampa… con parecchio appetito!<br/>
Perché di notte… si sa… tutti i gatti son bigi<br/>
Ladri, predicatori, furfanti e gatte attrici.<br/>
A tutti un bocconcino è lor dovuto<br/>
E detto questo…<br/>
M'inchino e vi saluto.</p>

<p>M.J.M luglio 2002</p>
        </div>
      
      
      
        <div id="box_personaggi">
  <img src="../../images/box_personaggi_top.gif" alt="Personaggi ed interpreti" border="0" />
  <div class="content">
    <p><strong>Anselmo</strong>: il mite gatto pellegrino col vincastro. Il suo motto è:</p>

<blockquote><p><em>&ldquo;Pregare, oziare, digerire, forse&rdquo;</em></p></blockquote>

<p><strong>Felipe</strong>: il reietto vagabondo; un tempo bianco candido, adesso, senza offesa, il suo colore si può definire &ldquo;variegato che declina sul topo&rdquo;.</p>

<p><strong>Glossario</strong></p>

<p><em>Vincastro</em>: bastone nodoso tipico dei pellegrini.</p>

<p><em>Avea</em>: licenza poetica, sta per &ldquo;aveva&rdquo;</p>

<p><em>Wonderbra</em>: regiseno per gatte umane e non, che tira su&hellip; il davanzale.</p>

<p><em>Casa-famiglia</em>: luogo d'accoglienza gestito da Anselmo dove ognuno fa i comodi suoi.</p>

<p><em>Slinguazzava</em>: tipico termine del gergo felino, può significare &ldquo;rileccava avidamente qualcosa già mangiato in precedenza&rdquo;.</p>

<p><em>Panza</em>: sta per &ldquo;pancia&rdquo;, termine tipico dei trovatori siciliani medievali.</p>
  </div>
  <img src="../../images/box_personaggi_bottom.gif" alt="gatti" border="0" />
</div>
      
      
    </div>
  

  
      <div id="footer"></div>
    </div>  
  </div>
</body>
</html> 