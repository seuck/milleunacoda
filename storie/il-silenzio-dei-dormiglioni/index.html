<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Il silenzio dei dormiglioni - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="main.css" type="text/css" />
</head>
<body>
  <div id="content">
<div id="content_in">
    <div id="header"><a href=""><img src="/images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="/images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="">Home</a> > <a href="storie/">Storie</a> > Il silenzio dei dormiglioni</div>
      
 
    <div class="storia">
      <div class="titolo">
  <h1>Il silenzio dei dormiglioni</h1>

    <h3>ovverosia</h3>
    <h2>Come frate Anselmo esorcizzò con acqua benedetta un sorcio infame, riconducendo l&#8217;incauto roditore sulla retta via e del susseguente fidanzamento di due fedeli</h2>


<img alt="Esorcismo" src="/images/storie/esorcismo.jpg">

</div>
      
        <div class="dx">
          <p>Bofonchiava nel sonno il mite Anselmo<br/>
Sognando il malgoverno e il carovita<br/>
Che aveva rincarato dei pesci la grigliata.<br/>
Turbato e sconfortato nel dormiveglia imprecava<br/>
Ma immantinente dopo si autoconfessava.<br/>
Se n’era fatta il pio una questione morale<br/>
E intanto vagheggiava due triglie col caviale…<br/>
Avvolte ad una ad una in carta di giornale<br/>
Con grana e parmigiano, si deve pur nutrire<br/>
Un saggio gatto anziano.<br/>
Forse perché turbato, forse un po’ sconfortato<br/>
Presto s’avvide l’umile dello strano silenzio<br/>
Giù nel seminterrato.<br/>
<img class="lato" src="/images/storie/esorcismo-tenda.jpg" alt="Tenda" />
Avea per parenti dieci gatti fetenti<br/>
(Joao il brasiliano da una nuvoletta sorrideva sereno)<br/>
che alle sei di mattina amavan sghignazzare<br/>
senza nulla da fare, guardando trepidanti roseo il sol levare.<br/>
Non stavano a pregare quegli inetti<br/>
Ne delle laudi erano degli esperti<br/>
Ma sentendo nella pancia un languorino<br/>
Miravano agli uccelli del mattino.<br/>
Eppur quel dì c’era silenzio…<br/>
Con indosso ancor la papalina,<br/>
la vecchia palandrana e la marsina<br/>
Le mutande di lana sopra il pelo e di cotone fuori color cielo<br/>
Con ricami di uccelli, pesci e fiori<br/>
S’aggiusta, il nostro la gorgiera intonando contrito una preghiera.<br/>
Giunto in cucina e ancor d’incenso impregnato<br/>
S’avvide il saggio d’un flagrante reato.<br/>
 Ahimè che vede&hellip;? L’ombra d’un vecchio ratto corrotto e senza fede.<br/>
Era un sorcione del vicinato, un certo Tarcisio topastro malnato.<br/>
Noto per ogni sorta di reati pare avessi appoggi perfino fra i dannati.<br/>
Avea quel tipo la coda spennata, come conviene ad anima perduta<br/>
Ed era famoso fetente fra i fetenti perché con uno stuzzichino<br/>
Si massaggiava i denti.<br/>
Esperto in ogni sorta d’espedienti trafugava di tutto<br/>
Persino immaginette dai conventi.<br/>
Avendo rosicchiato persino un quadro sacro<br/>
Era ricercato nell’intero stato.<br/>
Potete immaginare a quella vista il santo!<br/>
Del cui coraggio ancor mi fregio e faccio vanto.<br/>
Possum e i suoi fratelli lo ascoltano incantati<br/>
Offrono a lui dei dolci, dei salmoni pepati.<br/>
<img class="lato" src="/images/storie/esorcismo-spaventati.jpg" alt="Micetti spaventati" />
Quel topaccio corruttore di micetti li sta ipnotizzando<br/>
Saltando sopra i letti….danzando e canticchiando<br/>
Perfino miagolando…!!<br/>
E addormentati i poveri gattini comincia a trafugare sogliole e croccantini.<br/>
Dapprima pensò Anselmo di darsela e pure a zampe<br/>
Poi si ricordò ch’era ancora in mutande<br/>
E pure un po’ strappate e un tantino antiquate<br/>
E anche rattoppate sul sedere che si vedeva pure un belvedere.<br/>
Ma in meno di un minuto prese la decisione<br/>
Quel topo fraudolento e anche un po’ cialtrone<br/>
Andava convertito con garbo e precisione.<br/>
E come uno scozzese col sedere di fuori<br/>
Si lancia lesto il Mite fra schiamazzi e furori.<br/>
Getta un urlo quel pio e pure un anatema<br/>
Svegliando anche Mommy, la perpetua più anziana<br/>
Che salta giù dal letto con la figlia<br/>
Bimba la gatta nera con lo sguardo da triglia…<br/>
Che pesta all’eroe la coda creando un parapiglia.<br/>
Il diabolico sorcio intanto con la lingua di fuori<br/>
Fa due mosse volgari ai distinti signori<br/>
Che lo inseguono tutti con le sottane alzate<br/>
Mentre nel vicinato le porte vengon sprangate.<br/>
Guadagna intanto il davanzale il roditor dannato<br/>
E non s’avvede di Willa che bacia il fidanzato.<br/>
<img class="lato" src="/images/storie/esorcismo-amanti.jpg" alt="Amanti" />
Sorpresi e pudibondi i due fidanzatini<br/>
Fuggono vergognosi via lungo i giardini.<br/>
Intanto dal torpore si sono risvegliati<br/>
Tutti quanti i micetti piuttosto rintronati<br/>
E giù tutti a inseguire il grigio ratto sornione<br/>
L’un dietro l’altro in fila che pare un torpedone.<br/>
Rosetta la pupetta, di zampa la più lesta<br/>
Raggiunge il miscredente lasciandoci due unghie<br/>
Proprio sopra la testa.<br/>
Sopraggiunge il mite che calmo e senza fretta<br/>
Sul groppone del reo sparge acqua benedetta.<br/>
Il sorcio esorcizzato si blocca e prende fiato…<br/>
E un prodigio immantinente accade, il topo si converte<br/>
Come un segno del Fato.<br/>
Promette pentimento e benevolenza<br/>
Se può attingere ogni tanto al frigo e alla credenza.<br/>
E su due piedi istituito un nuovo concistoro<br/>
E radunati tutti come in un vecchio foro<br/>
Anselmo guarda l’un l’altro i suoi protetti<br/>
Che annuiscono come si conviene a gatti inetti<br/>
E concede al pentito due biscotti.<br/>
<img class="lato" src="/images/storie/esorcismo-posseduto.jpg" alt="Posseduto" />
Fatta la pace, firmato l’armistizio<br/>
Si son fatte le otto e oggi c’è un novizio:<br/>
Willa la tremebonda, la gatta pudibonda<br/>
E di poco giudizio conclamato<br/>
Ha invitato quest’oggi il fidanzato<br/>
Affinché al priore venga presentato.<br/>
Il mite osserva il rosso gatto spelacchiato<br/>
E con la coda approva purchè rispetti un patto:<br/>
che gli tenga lontano dai c…oni<br/>
specialmente nell’ora dei sermoni<br/>
quel subdolo topastro sgallettato<br/>
e di Willa la zampa si sarà meritato.<br/>
L’armonia tornò nella cucina<br/>
Si stappò spumante, si aprì qualche lattina.<br/>
Quell’infernale topo s’era alfin dileguato</p>

<p>A lungo si parlò di lui nel vicinato.<br/>
E frate Anselmo esultante, che nel frattempo<br/>
S’era fatto una doccia e cambiato le mutande<br/>
Fu accolto da una turba pelosa ed acclamante…</p>

<p><strong>Morale</strong><br/>
Anche il gatto più santo e di specchiata coscienza<br/>
Davanti a un vecchio sorcio depravato che fruga nella credenza<br/>
Si strappa le mutande e perde la pazienza.</p>

<p><strong>Conclusione</strong><br/>
Del prodigio di frate Anselmo e dell’acqua benedetta<br/>
A lungo si parlò perfin sulla Gazzetta<br/>
Lasciando i miscredenti… tutti a bocca aperta…</p>

<p>Maria J. Marano<br/>
1 Marzo 2004</p>
        </div>
      
      
      
      
    </div>
  

  
      <div id="footer"></div>
    </div>  
  </div>
</body>
</html> 