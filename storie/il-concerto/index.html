<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Il concerto - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="main.css" type="text/css" />
</head>
<body>
  <div id="content">
<div id="content_in">
    <div id="header"><a href=""><img src="/images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="/images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="">Home</a> > <a href="storie/">Storie</a> > Il concerto</div>
      
 
    <div class="storia">
      <div class="titolo">
  <h1>Il concerto</h1>


</div>
      
        <div class="dx">
          <p>Teddy Cecone di buon mattino<br/>
s'accingea, come sempre a far colazione.<br/>
Con prosciutto e melone<br/>
e un quartino di vino meditava dolente<br/>
sul suo amaro destino.<br/>
Cantore e forse aedo, portava gli occhiali<br/>
il piccolo amico<br/>
ma non distingueva un topo da un fico.<br/>
&ldquo;Natura beffarda, natura matrigna<br/>
a chi leva gli occhi, a chi da la tigna"<br/>
pensava Cecone e sacramentava<br/>
e intanto nel vino due rane inzuppava.<br/>
Ma se il Fato a volte è avverso<br/>
l'indomani il cielo è terso<br/>
e così il nostro rimembrava e già in mente ritornava<br/>
quel profumo sconosciuto<br/>
orientale e un poco strano<br/>
e il calore di una mano.<br/>
Dopo tanto patimento sacrosanto<br/>
sbafamento come riconoscimento.<br/>
Quale dolce rimembranza, stravaccato sulla panza.<br/>
Avea quasi per passione<br/>
beneamato il gran Cecone<br/>
intonar di notte inni ed all'alba una canzone<br/>
come rito quotidiano a volte più forte a volte più piano.<br/>
Melomane nato, il nostro gorgheggiava<br/>
preso da puro afflato<br/>
studiava nel giardino, senza conservatorio<br/>
librando allegre note fin'oltre il promontorio.<br/>
Da Satie fino a Battiato un repertorio vasto e oculato<br/>
si risvegliava persino il prato…<br/>
e sul nostro menestrello, lieve planava spesso un ombrello.<br/>
Ma Teddy Cecone non lo vedeva<br/>
e pensando a un'ovazione reintonava la canzone.<br/>
A volte un vetro, forte vibrava ed un passante immoto<br/>
qualche suo Santo in fretta invocava, già pensando a un terremoto.<br/>
E così da mane a sera si scioglieva la giornata<br/>
fra due note e una pedata.<br/>
Ma proprio dirimpetto Martino, la canaglia<br/>
riposava l'impavido dopo qualche battaglia.<br/>
Nel vecchio casolare, reduce da una pugna<br/>
le pecore contava se il sonno latitava.<br/>
Ma quei canti soavi, qualche acuto più reo<br/>
strappavano Martino dal grembo di Morfeo.<br/>
Che il concerto finisse aspettava sereno<br/>
mentre intanto Teddyno intonava Sanremo<br/>
Ma si sa un gatto stanco<br/>
di ronfare con licenza<br/>
assieme al giusto sonno, smarrisce la pazienza.<br/>
E passi per Battiato, e passi per Bocelli<br/>
ma Sanremo è un po' troppo<br/>
va l'eroe al galoppo.<br/>
Intanto nel cortile già s'era radunato<br/>
un pubblico cordiale, austero e raffinato,<br/>
orecchio ormai allenato ed occhio stralunato.<br/>
E mentre Teddy intona una ballata celtica<br/>
già sente un mozzicone proprio sopra la natica.<br/>
Dopo i primi spintoni, Martino già è alla carica<br/>
Vola qualche apprezzamento su quel canto controvento<br/>
e fra il pubblico compito, si sparpaglia lo spartito.<br/>
Disgustata da quel serraglio, Mommy perde pure il ventaglio.<br/>
Bimba, la figlia, in quel parapiglia<br/>
per sfuggire a qualche guaio, adocchia un vecchio marinaio.<br/>
E un pesce fresco appena lessato<br/>
di colpo gli frega, tutto d'un fiato.<br/>
L'inclito pubblico, la colta guarnigione<br/>
si scambiano commenti con morsi sul groppone:<br/>
Teddyno il gran Cecone, causa di quel trambusto<br/>
immantinente scioglie la lieta riunione<br/>
mentre intanto Martino, da un certo qual balcone<br/>
riceve come omaggio sulla testa un trombone.<br/>
Da un tetto lì vicino, piove sul poverino<br/>
persino un clarinetto di un vecchio musicista<br/>
da anni ormai in pensione, in preda alla tensione.<br/>
Verso l'una di notte, il concerto ebbe fine<br/>
c'è chi prese le botte e chi scrisse due rime.<br/>
Adesso il nostro Teddy studia al conservatorio<br/>
e Martino fa i turni dentro un riformatorio.<br/>
Ma si bisbiglia e narra, si racconta e si dice<br/>
di un grandioso concerto<br/>
presto in allestimento<br/>
nel vicino convento<br/>
con Teddy protagonista<br/>
fra un gorgheggio…e una lisca.<br/>
E Martino al botteghino…<br/>
che ci mette lo zampino…<br/>
…che se non dorme almeno…<br/>
faccia da…bagarino.</p>
        </div>
      
      
      
        <div id="box_personaggi">
  <img src="/images/box_personaggi_top.gif" alt="Personaggi ed interpreti" border="0" />
  <div class="content">
    <p><strong>Teddy Cecone</strong>: dolcissimo gattino bianco cieco dalla nascita ma luce degli occhi della sua padrona. Eclettico cantante, sperimentatore di nuove sonorità, in verità ancora non molto apprezzate. Suoi hobbies preferiti: giocare a moscacieca con le gattine. Naturalmente lui fa sempre la parte della moscacieca.</p>

<p><strong>Martino</strong>: gatto rosso tigrato, cialtrone attaccabrighe, maneggione, frequentatore di conventi, lavativo e di appetito consistente e robusto. Un amore.</p>

<p><strong>Mommy</strong>: palla, pardon, gatta nera progenitrice di gatti neri uno più bello dell'altro. Dolce e carogna a seconda dei casi.</p>

<p><strong>Bimba</strong>: figlia di Mommy, detta anche la Bella Scontrosa (anche se di bello non ha niente)</p>
  </div>
  <img src="/images/box_personaggi_bottom.gif" alt="gatti" border="0" />
</div>
      
      
    </div>
  

  
      <div id="footer"></div>
    </div>  
  </div>
</body>
</html> 