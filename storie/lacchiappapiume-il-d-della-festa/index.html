<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>L'acchiappapiume, il dì della festa - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="../../css/main.css" type="text/css" />
</head>
<body>
  <div id="content">
<div id="content_in">
    <div id="header"><a href="../../"><img src="../../images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="../../images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="../../">Home</a> > <a href="../">Storie</a> > L'acchiappapiume, il dì della festa</div>
      
 
    <div class="storia">
      <div class="titolo">
  <h1>L&#8217;acchiappapiume, il dì della festa</h1>

    <h3>ovverosia</h3>
    <h2>Come Poldo tenore squattrinato si ritrovò a cantare Core ingrato e un Carmina Burana alla Badessa che vecchia era ma non per questo fessa</h2>


</div>
      
        <div class="dx">
          <p><img class="lato" src="../../images/storie/bimbalacampanara.jpg" alt="Bimba la campanara" />
Cadea la ricorrenza del padre fondatore, il mite e saggio Anselmo<br/>
Nel grande calendario dei vecchi gatti beati<br/>
Se ne tessean le laudi, si cantava da ore.<br/>
Con giochi, lazzi e danze i cuori erano lieti<br/>
E ancor di più le panze dei pii gatti preti.<br/>
Amava intrattenere Mommy la badessa, i gattini di casa ma senza creare ressa.<br/>
Poscia organizzava regali e cotillons per i micetti buoni  e per gli altri un pò coion…<br/>
Con un antico gioco di medieval costume che ancora si ricorda come l’Acchiappapiume<br/>
Ea si disponea con grazia ed eleganza, sopra il seminterrato, grattandosi la panza<br/>
E da qui lei gettava con sorriso gentile le piume d’un cuscino ai gatti del cortile.<br/>
Quei pargoli forniti ciascuno d’un bicchiere acchiappavan le piume che planavan leggere.<br/>
…e se un colpo di vento le portava lontano le rincorrevan lesti con fare un po’ gitano.<br/>
Ameno era il cimento e qualche partecipante nella foga del gioco perdeva le mutande.<br/>
Così nella badia e giù lungo la via risuonavano liete argentine risate<br/>
Parolacce volgari e… persino pedate.<br/>
Poi verso mezzogiorno, Bimba la campanara dimenando la coda come un bel campanile<br/>
Avvertiva che il desco era pronto in cortile<br/>
Avea preso il brevetto di “campanara in seconda” un pò per corrispondenza<br/>
Studiando a notte fonda sulla vecchia credenza, solerte e assai gioconda.<br/>
Essendo il campanaro  Martino ormai in pensione era stata essa scelta su raccomandazione.<br/>
Facea la graziosa pratica con un tegame dandolo sulla testa a qualche gatto infame.<br/>
Di colorito bruno, bella, poco operosa<br/>
Da tutti era chiamata “la donzella lagnosa”.<br/>
Nel primo pomeriggio s’attendeva un evento, le gatte majorettes e la banda del convento<br/>
<img class="lato" src="../../images/storie/bimbalacampanara_cattedralegotica.jpg" alt="Cattedrale gotica" />
Per festeggiare il Mite, quel gatto nero e santo al quale ogni cor volge con immenso rimpianto.<br/>
Rosetta, la pupetta, che tiene lo spartito con l’altra zampa regge  due trote e un beccafico.<br/>
Al trombone l’Opossum, in verità stonato soffia da far paura che pare un forsennato.<br/>
Ma il giocondo pomeriggio autunnale era minacciato  dall’ombra di un gattaccio scellerato.<br/>
Un malo felino da lungi li osservava e come guastar la festa organizzava.<br/>
Pusillanime e reo senza padre ne madre di cactus avea la coda e lo sguardo di brace.<br/>
Poldo era conosciuto come gatto spennato, da sempre si dicea di Mommy innamorato.<br/>
Di princìpi non proprio vittoriani, rubava nelle fiere addentando i salami.<br/>
Le frequentava tutte di destra e di sinistra e da tutte attingeva con zampa fiera e lesta.<br/>
Di quella  gatta integerrima tenea esso un ritratto, conservato in cantina con la coda di un ratto.<br/>
Si nasconde così quel reo dietro la grancassa mentre la banda intona  un bel ritmo di “salsa”.<br/>
E fra una “rumba” e una “bachata”, l’infingardo si ritrova sopra la scalinata.<br/>
Intanto Mommy l’ignara, con gli infanti contenti e lieti, tenea girotondo con quattro gatti preti.<br/>
Ambrosio il fraticello presto però s’avvide che dietro la grancassa<br/>
Una coda spennata rendea la melodia gracchiante e un po’ stonata.<br/>
E immantinente dato l’allarme svegliò la campanara che s’era appisolata davanti alla grigliata.<br/>
S’aggrappa l’eroina al campanile ancora mezzo assopita urlando a squarciagola:<br/>
“O la coda o la vita!!!!!!!!!!!!!!”<br/>
Il bronzeo batacchio comincia a rimbombare che il rintocco si ode anche e fin oltre il mare.<br/>
Il furbo Leopoldo che la voce avea bella si finge tenore e sulla gerla intona “La danza delle ore”<br/>
Era anche capitato in un recente passato che dentro il pollaio  Aveva Mommy trovato<br/>
Sopra un vecchio saio qualche pelo grigio e una forma gattesca alquanto pittoresca<br/>
E aveva immaginato qualche apparizione di anima dannata per crear tentazione.<br/>
Ma non potea supporre la badessa che il vile lì trovansi in carne e ossa…!<br/>
Avea esso l’ardire d’intonare stornelli alla di lei porta in tipo romanesco<br/>
Del tipo “Che ci frega e anche che c’importa”<br/>
La mala creatura, rea d’ogni iattura, amava abbindolare gatte di malaffare<br/>
Con proposte di Bingo e vacanze sul mare<br/>
Ma non inganna Mommy che urla inviperita contro lo pernicioso dalla coda spinata.<br/>
Furono botte e furono occhi neri, furono Parole e furono Pensieri<br/>
E la banda intanto intona anche l’Inno dei bersaglieri.<br/>
L’intraprendente gatto con coppola e calzoni in stile un pò tortuga<br/>
Con zampa assai graziosa salta sul basso tuba che esplode in un boato assai orripilante<br/>
Disturbando il riposo della sorella Piffy che s’alza strepitante.<br/>
Fra urla, lazzi e risa la rissa fu fragrante di rancori sopiti e a tratti… persino commovente.<br/>
Anche Punkia il sagrestano pensò davvero bene<br/>
Di andare un po’ a sbirciare e di dare una mano<br/>
In caso che qualcuno preso da mal di panza necessità avesse di ritirarsi in stanza<br/>
Nel “recessum cubiculum” acconciato all’occasione per qualche pellegrino un po’ puzzone<br/>
A lungo si discusse, volarono sganassi, si sedarono risse.<br/>
Poldo onde espiare, fu condannato nell’ordine a cantare:<br/>
“Munasteru e’ Santa Chiara”<br/>
“Fratelli d’Italia”<br/>
“Una rotonda sul mare”<br/>
E come bis concesse “Io tu e le rose” per la madre badessa e per le gatte lagnose.</p>

<p><strong>Epilogo</strong><br/>
La festa patronale si concluse a notte fonda<br/>
Mentre i topi ridevan sul canale di gronda.<br/>
Dopo i fuochi d’artificio e del mattino l’Ufficio<br/>
Ognun col cor leggero e anche la panza<br/>
Si ritirò beato nella sua propria stanza<br/>
Perché col canto e la penitenza<br/>
Quell’anima dannata la strada del perdono avea ritrovata.<br/>
Adesso del convento è fratello portiere<br/>
Tiene lontani i cani, recita le preghiere.<br/>
E se per qualche negligenza ruba un tonno dalla credenza<br/>
Con la zampa sul cuore è costretto a cantare<br/>
“Io tu e le rose”… per le gatte belle e per quelle lagnose…<br/>
e “Core ingrato” e un “Carmina Burana” alla vecchia badessa<br/>
che lo applaude in sottana.</p>

<p>Maria<br/>
28-10-2004</p>
        </div>
      
      
      
        <div id="box_personaggi">
  <img src="../../images/box_personaggi_top.gif" alt="Personaggi ed interpreti" border="0" />
  <div class="content">
    Ad Anselmo che per tutti i giorni della mia vita continuerà a zampettare sul mio cuore
  </div>
  <img src="../../images/box_personaggi_bottom.gif" alt="gatti" border="0" />
</div>
      
      
    </div>
  

  
      <div id="footer"></div>
    </div>  
  </div>
</body>
</html> 