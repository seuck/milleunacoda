<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Frate Anselmo e le due megere - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="main.css" type="text/css" />
</head>
<body>
  <div id="content">
<div id="content_in">
    <div id="header"><a href=""><img src="/images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="/images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="">Home</a> > <a href="storie/">Storie</a> > Frate Anselmo e le due megere</div>
      
 
    <div class="storia">
      <div class="titolo">
  <h1>Frate Anselmo e le due megere</h1>

    <h3>ovverosia</h3>
    <h2>Come lo Frate Anselmo de retorno de la Pescheria  <br />
incontra due megere su la via  <br />
e de la seguente conversione de le due furfantesse</h2>


<img src="/images/storie/leduemegere.jpg" alt="Le due megere" />

</div>
      
        <div class="dx">
          <p>Tornava frate Anselmo, maestro di campana<br/>
Spennando al suo passaggio le siepi di lantana.<br/>
Sin dalle prime luci di quella mite aurora<br/>
Il Nostro camminava senza stancarsi ancora.<br/>
Avea fatto la spesa il placido santone<br/>
E adesso rincasava grattandosi il groppone<br/>
Al fianco avea una gerla di vimini e di paglia<br/>
Comprata in un mercato come vecchia anticaglia<br/>
Durante una funzione per il Santo patrone.<br/>
E fra foglie di fico, aromi e qualche erbetta<br/>
La spesa si annusava dietro la sua barbetta.<br/>
Conteneva la gerla il vitto del convento<br/>
Anguille, ostriche, trote grosse da far spavento.<br/>
E ancora calamari, seppioline e merluzzi<br/>
Che già solo a guardarli di pesce ancora puzzi.<br/>
In un cestino a parte c’eran due “masculini”<br/>
Da consumare crudi nei giorni di digiuni<br/>
Un po’ per non peccare e un po’ per non lasciare<br/>
La gola ad imprecare.<br/>
E già il vecchio priore un brodino sognava<br/>
Mentre le litanie cantando bofonchiava.<br/>
Non poteva sapere quel gatto tanto santo<br/>
Che proprio al crocevia si nascondea l’inganno<br/>
Nella bella apparenza di due nere megere<br/>
con una grande panza e di questo anche fiere.</p>

<p> Si narra esser le due alquanto imparentate<br/>
Chi dice madre e figlia oppure due cognate…<br/>
Vivevan le gattastre piuttosto d’espedienti<br/>
Vagheggiando qualcosa da piazzar sotto i denti.<br/>
Nere , dal lungo pelo tessevan incantamenti<br/>
Proprio lungo il sentiero a qualche forestiero<br/>
Fra sguardi accattivanti e baffi sorridenti.<br/>
Eran così bardate le due vecchie megere:<br/>
sciarpe di seta in testa, sonagli e cavigliere<br/>
(la maggiore indossava anche una giarrettiera<br/>
per togliersi di dosso qualche primavera).<br/>
Sulle code profumi, unguenti e cose strane<br/>
E ferri di cavallo appesi alle sottane.<br/>
Reduci da una festa, forse dell’Unità<br/>
Avean fatto razzia di trote e baccalà.<br/>
Cacciate in malo modo s’erano defilate<br/>
E per questo erano, appunto ancora più affamate.<br/>
Non eran proprio belle..belle tradizionali<br/>
Di quelle che tu vedi su calendari e giornali<br/>
Eppure se le guardavi al buio e senza luna<br/>
Forse t’innamoravi di Bimba la più bruna.<br/>
Mommy la capobanda, aveva lavorato da giovane in filanda<br/>
Ma aveva una pensione piuttosto miseranda.<br/>
Bimba l’apprendista aspirava invece a un futuro d’artista;<br/>
infatti canticchiava un antico sonetto<br/>
alternando le lagne con qualche “do di petto”.<br/>
Questo era il ritornello dell’allegra ballata:</p>

<blockquote><p>“Questa mattina<br/>
mi son svegliata<br/>
o gatto ciao<br/>
gatto ciao<br/>
gatto ciao ciao ciao<br/>
questa mattina<br/>
mi son svegliata<br/>
con tanta fame dentro il cor…”</p></blockquote>

<p>Il mite in lontananza sente le due cantare<br/>
E pensa borbottando a qualche anima persa<br/>
A cui duole la panza e che deve aiutare.<br/>
Invece eran le arpie che silenti e furtive<br/>
Preparavano al santo un’imboscata<br/>
Per fregargli i salmoni e qualche orata.<br/>
Armate d’amuleti e ferri di cavallo<br/>
Circondano l’Anselmo sorpreso come un merlo<br/>
Accanto a una fontana<br/>
Mentre si rinfrescava il saio e la sottana.<br/>
Il pio strabiliato per quella apparizione<br/>
Le benedice intanto contro la tentazione.<br/>
Ma quelle due dannate sempre più affamate<br/>
Adocchiato il lauto fardello<br/>
Organizzano un piano, un inganno, un tranello.<br/>
Con passo saltellante s’accosta la più grossa al micio nero<br/>
E chiede petulante di leggergli il passato ed il futuro<br/>
Intanto la più secca, quella che balbettava<br/>
Quando si emozionava<br/>
Dietro quel santo gatto, la gerla già gli annusava.<br/>
E intanto gli carpiva dapprima i polipini<br/>
Un baccalà ammollato e infine i “masculini”.<br/>
Mentre la pitonessa tiene la zampa al mite<br/>
E gli legge il destino, gli predice per la sera<br/>
Un probabile digiuno.<br/>
Anselmo contrariato per quella profezia<br/>
Comincia a sospettare di quella vecchia arpia.<br/>
UHMMMM… un po’ gli è familiare<br/>
Quella gatta infernale!<br/>
Ma dove l’avrà vista? Dietro il confessionale?<br/>
Fra le fila del coro? Alla gita annuale?<br/>
E anche quella figlia… a qualcuno somiglia…<br/>
All’improvviso quel grande illuminato ha una rivelazione:<br/>
“Come ho fatto a non capire… grande pezzo di caprone!!”*<br/>
Son quelle due fetenti Mommy la gatta rea con la figlia babbea<br/>
Che gli insidiano il pasto con fare svelto e lesto.</p>

<p> Vestite da odalische hanno ingannato il santo<br/>
Lasciandogli le lische e un mare di rimpianto.<br/>
L’ira d’Achille non fu si crudele<br/>
Come quella del giusto privato d’ogni avere.<br/>
Egli gonfiò la coda , spinse fuori gli artigli<br/>
Ma il sonno lo prendeva con sonori sbadigli.<br/>
Era l’incantamento della vecchia maliarda<br/>
Che intanto se la squagliava con risata beffarda.<br/>
Ma presto si risveglia un po’ intronato il saggio<br/>
Che preso il suo coraggio e borbottando sermoni<br/>
Ripensa a come fare per riavere i salmoni.<br/>
E s’accorge che in lontananza<br/>
Un focherello saltella e danza.<br/>
Son quelle gattacce che sul barbecue<br/>
Preparan focacce con aglio e ragù.<br/>
Focacce di triglia, cozze in padella<br/>
Sarde impanate e un po’ di paella.<br/>
E per finire la cena in bellezza<br/>
Un grigio calamaro di Acitrezza.<br/>
Il mite le vede e pensa al convento<br/>
Senza la cena che patimento!<br/>
Bisogna darsi un po’ da fare<br/>
E quel che resta recuperare.<br/>
E prende la rincorsa e pare Polifemo<br/>
Tenendosi la veste solleva il freno a mano.<br/>
Come un forsennato il pacifico avanza<br/>
Mentre le due furbastre si grattano la panza.<br/>
Sorprese e appesantite per la lauta cena<br/>
Le due pensano bene di togliersi di scena.<br/>
Prima fugge la vecchia come una capinera<br/>
E nella fuga perde pure la giarrettiera.<br/>
La segue la babbea, anch’ella pure rea<br/>
La nera coda al vento in preda allo sgomento.<br/>
Ma Anselmo è più veloce e mentre corre tace<br/>
Raggiungendo le ladre che con la refurtiva<br/>
Stanno guadagnando del Simeto la riva.<br/>
Dentro il siculo fiume la pugna fu tremenda<br/>
Morsi, graffioni, botte… d’esser narrata degna.<br/>
Ma nella gerla ormai non c’era quasi niente<br/>
Soltanto una vecchia triglia<br/>
Che afferra l’occasione e se la squaglia.</p>

<h3>Epilogo</h3>

<p>Quella sera al convento si fece penitenza<br/>
E qualcuno guardava piangendo la dispensa.<br/>
I poveri micini s’ebbero a consolare<br/>
Con pochi croccantini.<br/>
Mommy e la degna figlia fuggite verso il mare<br/>
Pare che adesso rubano di sera alle lampare.<br/>
Ma qualcuno le ha viste sul luogo del misfatto ritornare<br/>
Perché senza quel mite non sanno cosa fare…<br/>
E stanno preparando un nuovo trabocchetto<br/>
Un inganno, un dispetto… da tendere ad Anselmo<br/>
Ma con sommo rispetto, perché nei loro cuori<br/>
C’è in fondo… tanto affetto!</p>

<p>M.J.M<br/>
14 set. 03</p>
        </div>
      
      
      
      
        <div id="box_personaggi">
  <img src="/images/box_note_top.gif" alt="Note dell'autrice" border="0" />
  <div class="content">
    <p>Questa celebre frase ha tolto il sonno a generazioni di studiosi.<br/>
Esistono diverse scuole di pensiero sulla sua esegesi.<br/>
Negli ultimi decenni e alla luce di nuovi manoscritti rinvenuti nei pressi di una località chiamata Saint Null è stata rivalutata la tesi originale dello Pseudo Cat che traduce letteralmente:</p>

<blockquote><p>“Come ho fatto a non capire, grande pezzo di coglione!”</p></blockquote>
  </div>
  <img src="/images/box_personaggi_bottom.gif" alt="gatti" border="0" />
</div>
      
    </div>
  

  
      <div id="footer"></div>
    </div>  
  </div>
</body>
</html> 