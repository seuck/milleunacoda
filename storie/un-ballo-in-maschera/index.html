<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Un ballo in maschera - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="../../css/main.css" type="text/css" />
</head>
<body>
  <div id="content">
<div id="content_in">
    <div id="header"><a href="../../"><img src="../../images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="../../images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="../../">Home</a> > <a href="../">Storie</a> > Un ballo in maschera</div>
      
 
    <div class="storia">
      <div class="titolo">
  <h1>Un ballo in maschera</h1>


<img class="centro" src="../../images/storie/un-ballo-in-maschera.jpg" alt="Un ballo in maschera" />

</div>
      
        <div class="dx">
          <p>Si stava organizzando un’allegra serata<br/>
Con annessa e concessa anche una mascherata<br/>
Fra lazzi, frizzi, botti e qualche sghignazzata<br/>
Nella vecchia topaia adibita a fienile<br/>
D’un vecchio educandato d’anteguerra<br/>
Sempre e severamente femminile.<br/>
Ormai obsoleto e abbandonato era ricetto il luogo<br/>
Di cani spelacchiati i giorni pari<br/>
Mentre i festivi e i dispari ci potevi trovare<br/>
Un gruppo di compari<br/>
Che lieti strimpellavan con gran vanto<br/>
Provando tutti assieme qualche canto.<br/>
Un trio di cialtroni gorgheggianti<br/>
S’innaffiavano persino di vinsanto,<br/>
Rubato ad una monaca portiera<br/>
Per ristorare i chierici vaganti.<br/>
Avevano promesso i tre furfanti<br/>
Di starsene lontani dalla festa<br/>
Onde non inquietare le distinte invitate<br/>
Sia quelle da marito che l’altre più attempate.<br/>
Per starsene tranquilli ed alla larga<br/>
I tre furbi cantanti avevano riscosso già un pedaggio<br/>
E per il lieto party ad un cane pianista avean dato l’ingaggio<br/>
D’allietare la festa e il vicino villaggio.<br/>
Venne assemblata dunque una vecchia pagoda<br/>
Che presto il sembiante assunse di piano con la coda.<br/>
La coda era quella d’un vecchio can barbone<br/>
Che agitava l’appendice a ogni lieta occasione.<br/>
Addobbata la sala, rinfrescato il giardino<br/>
I tre in un cantuccio inizian a uccellare più vicino.<br/>
Nespolo lo giullare da un muro sta a guardare<br/>
Poldo quello grigiastro con muso da ribaldo<br/>
Si sporge su Cuccagna che a ragione si lagna.<br/>
E scesa ormai la sera, di profumi foriera<br/>
L’inclito pubblico, la colta guarnigione<br/>
Ben presto s’appropinquano all’antica magione.<br/>
L’entrata trionfale spetta alla Badessa, la stagionata Mommy<br/>
Che trafugata una stola per la messa<br/>
Di Castiglione pareva la contessa.<br/>
L’accompagna severa Genoveffa<br/>
La gatta di cui niuno si fa beffa<br/>
Che avendo solo un occhio parea così conciata<br/>
Da pirata malese… ed è pure ammirata la cortese…<br/>
Sventaglia la piratessa, con uno scacciamosche la Badessa<br/>
Spacciando quelle due l’infame arnese<br/>
Per un ventaglio fine d’origine cinese, spagnolo oppur giamaicano<br/>
Ma in tutti i casi forse dipinto a mano.<br/>
La singolare coppia aprì così le danze<br/>
Strabiliando dei presenti le raffinate panze.<br/>
Con tunichetta corta e coturni romani<br/>
Olivia che è pure poliglotta<br/>
Per dirla proprio tutta pareva una mignotta.<br/>
Conduce essa una biga guidata da somari<br/>
Che a uno sguardo più attento paiono i tre compari…<br/>
Ma si! I neri Nespolo e Cuccagna con Poldo stipato nel portabagagli<br/>
Che simulano il trotto ed anche i ragli.<br/>
I tre malcapitati di straforo cinti aveansi le code<br/>
Con verdi foglie d’alloro<br/>
Per camuffare la vera identità<br/>
E godersi la vista di cotante beltà.<br/>
Seguia le pie graziose, che intanto s’innaffiavan di gazzose<br/>
Un allegro corteo medievale un po’ alla Carmina Burana<br/>
Con qualche topo perplesso appeso alla sottana.<br/>
Ma, si sa… pur di fare “pendant“ un topo è l’ideale appeso alla “mutand”.<br/>
Insomma l’eleganza si sprecava<br/>
E “lo Dolce Stil Novo” timidamente già si declamava.</p>

<p>Il pianista intanto mentre con una zampa s’ingozzava<br/>
Con l’altra, quella libera di triglie si spalmava<br/>
Suscitando entusiasmo e qualche battimano<br/>
Mentre un serio invitato gli dava del villano.<br/>
Un gruppo variegato e incasinato<br/>
S’esibiva intanto sul vicino prato<br/>
Fra gighe, sarabande e contradanze<br/>
Ballavano persino le pulci sulle panze.<br/>
Clotino Rosicante che l’abito indossava da Compare Turiddu<br/>
Faceva da cantante e Jessi, la sua pupilla  pareva Donna Lola<br/>
E con la coda s’esibiva facendo pure  “l’ola”.<br/>
Della bella tarantella siciliana<br/>
In cui la Jessi perse la sottana<br/>
E Clotino s’allitrò un quartin di vino<br/>
Venne ripreso un “live” per beneficenza<br/>
A favore dei gatti che soffron  di diarrea e pur d’inappetenza…<br/>
Ma in ogni festa c’è sempre un rompiballe, un fetente<br/>
Un pezzo di furfante agitatore<br/>
Per dirla proprio tutta… un guastatore.<br/>
Un nome familiare, Nespolo lo giullare.<br/>
Vedendo le donzelle e i saltimbanco volteggiare<br/>
Nespolo e i due compari, nelle vesti ormai note di somari<br/>
Si ritrovano la festa a desiare…ma come fare?<br/>
Come partecipare?…… senza due calci in coda rimediare…<br/>
Così tanto per accettare?……<br/>
Nespolo provvisto di zampogna e il grigio Poldo<br/>
Col Cucca suo compare fanno il loro ingresso trasognati<br/>
Spacciandosi per gatti altolocati per l’occasione<br/>
Da somari addobbati.<br/>
E poiché il travestimento era perfetto<br/>
Proprio a niuno balenò un sospetto.<br/>
La furba Mommy però poco convinta<br/>
E con un dente come al solito di fuori<br/>
Al riguardo di quegli aristocratici signori<br/>
Di nascosto se li segna mentre danza<br/>
Dandosi una grattata sulla panza.<br/>
E per mostrar indifferenza e far finta di niente<br/>
Col gambo di un trifoglio si ripulisce il dente.<br/>
Ma ecco! …orrore!!!! …come lei paventava<br/>
E anche temeva… mentre dopo una giravolta sopra un topo<br/>
Lievemente planava scorge i tre buffardeci<br/>
Zitti come segugi addentare una seppia dal buffet<br/>
E immantinente dopo …papparsi tre budini per dessert.<br/>
E con l’unghia li segna e poi esclama sollevando di colpo la sottana:<br/>
“Attenti!!! Aiuto!!!!! Quei tre di nobile partito hanno ben poco<br/>
soltanto un forsennato e atavico appetito!”<br/>
Compare Turiddu Cloti e Jessi Donna Lola<br/>
Che s’inseguivano allegri sull’aiuola<br/>
Accorrono filati a quel richiamo<br/>
Veloce il primo e l’altra con la coda in mano<br/>
Per dare manoforte alla Badessa<br/>
Mentre intanto dilagavan botte e ressa.<br/>
La vecchia nobilgatta con nella zampa ancor lo scacciamosche<br/>
Si da all’inseguimento di quelle code losche.<br/>
Intanto in lontananza un gruppo mascherato un pò in ritardo<br/>
Per colpa di uno sciopero ad oltranza<br/>
Di navi, treni, vigili e Finanza<br/>
Allegro a suon di samba s’appropinqua alla danza.<br/>
A causa per l’appunto del ritardo<br/>
Scambiano quelli la vergognosa rissa<br/>
Per fuochi d’artificio col petardo.<br/>
Il capo brasileiro con quattro penne in testa<br/>
E un tamburello in mano come si converrebbe ad un vero sciamano<br/>
È il bianco e nero Opossum<br/>
Che in testa a quella pittoresca e fragorosa cavalleria<br/>
S’appresta a menar tutti per aggiungere un tocco d’allegria.<br/>
Assieme a Punkia, da soldato sudista acconciato<br/>
Che tanto per cambiare ha lo sguardo assonnato<br/>
Milvo, un pò in disparte come un circense gatto<br/>
Fa giochi con le carte.<br/>
Ma ahimè! ……quando i cavalleggeri<br/>
S’accorgon dei giullari che rubano e divorano la trippa<br/>
Danno manforte a Mommy e la sua truppa<br/>
Che a destra e a manca mena col ventaglio<br/>
 quasi che quell’arnese fosse un sonaglio.<br/>
Che infame mascherata, anche per questa volta è fatta la frittata.<br/>
Clotin-Turiddu e Jessi-Donna Lola  intanto<br/>
Sopra la tavola imbandita saltellano abbracciati una tarantolata<br/>
Mentre il resto del coro battendo sulle zampe<br/>
Intona delle mondine un canto<br/>
All’udire il quale ancor oggi m’incanto.<br/>
Ricordo il motivetto e il ritornello<br/>
E quelle soavi note sembrano uno stornello.</p>

<blockquote><p>“Picchiam lo Nespolaooooooo<br/>
che meraviglia Nespolao Meravigliaooooo<br/>
e poi lo Cuccagnaooooo<br/>
sopra la coda Cuccagnao Meravigliaooooo<br/>
e infine lo Poldaoooooooooo<br/>
tiriamo i baffi allo Poldao Meravigliaoooo<br/>
Poldao Poldao Poldao…<br/>
Che meraviglia sto Poldao Meravigliao!”</p></blockquote>

<h2>Epilogo</h2>

<p>Nel vecchio educandato femminile<br/>
Adibito a salone per le danze<br/>
I tre furbi cialtroni vestiti da signori altolocati<br/>
Confessarono alfine quella beffa<br/>
E come ambasciatrice Genoveffa<br/>
Convinse i tre fetenti a fare ammenda<br/>
Mettendogli sul muso una benda<br/>
E li costrinse  a far la “moscacieca”<br/>
Mentre la pia Badessa sedando quella ressa<br/>
Col vecchio scacciamosche<br/>
Ben ben li sventagliava e li menava<br/>
E tutti insieme un samba si ballava.<br/>
La goliardica impresa venne pure ripresa<br/>
Da una TV locale e se hai un satellite<br/>
Te la puoi pure comprare……<br/>
E adesso cani e gatti dei cinque continenti<br/>
Se la ridon di cuore con tutti quanti i denti<br/>
Alla vista del gruppo dei fetenti… suonati ma contenti…<br/>
Suscitando ammirazione e commozione e ahimè…<br/>
Pare e si dice…………<br/>
Persino emulazione……</p>

<p>M.J.M<br/>
23 Giugno 2007</p>
        </div>
      
      
      
      
    </div>
  

  
      <div id="footer"></div>
    </div>  
  </div>
</body>
</html> 