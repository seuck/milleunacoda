<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Ode al pio gatto - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="/main.css" type="text/css" />
</head>
<body>
  <div id="content">
<div id="content_in">
    <div id="header"><a href="/"><img src="/images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="/images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="/">Home</a> > <a href="/storie/">Storie</a> > Ode al pio gatto</div>
      
 
    <div class="storia">
      <div class="titolo">
  <h1>Ode al pio gatto</h1>


</div>
      
        <div class="dx">
          <p><img class="lato" src="/images/storie/gattofolk.jpg" alt="Gatto folk" />
Il mio gatto è un gran signore<br/>
salutista e allibratore<br/>
scommette sui topi dalla finestra<br/>
pensando: &ldquo;Che buoni sulla minestra!"<br/>
ma non ne fa niente, fu luogotenente<br/>
d'un gatto in servizio senz'ombra ne vizio<br/>
ma poco arrivista nell'arma imparò<br/>
ch'è meglio una vita da gran pacifista.<br/>
E' poi anche artista e ne sono felice<br/>
se intona un sonetto su Beatrice.<br/>
Il mio gatto, davvero è proprio un santuomo<br/>
giubila inni da quì fino al Duomo<br/>
con fare erudito, ispirato, compito<br/>
in onor d'ogni festa ne recita il rito.<br/>
D'ogni confessione contrito e seguace<br/>
ebbe un diverbio con un rapace.<br/>
Il vecchio pennuto gracchiandogli accanto<br/>
non si rese conto dell'ombra del santo<br/>
che dormigliando sopra un gradone<br/>
lo benedisse fin sopra il groppone.<br/>
Così quell'uccello coi segni del mite<br/>
narrò la leggenda del Gatto Che Ride.<br/>
Il mio gatto è un tipo extracolto<br/>
dell'erba gatta conosce il raccolto<br/>
da quando per sbaglio annusò dell'ortica<br/>
distingue l'essenza dalla pianta nemica.<br/>
La sera ama udire qualche sonata<br/>
se un cane ha intravisto alla fermata<br/>
oppure ascolta dell'avanguardia<br/>
se pure le ha prese dal cane di guardia.<br/>
Avvolto di nebbia e di mistero<br/>
del grande Ravel apprezza il Bolero.<br/>
Il mio gatto, sicuro è proprio galante<br/>
giammai vecchia gatta lo vide in mutande<br/>
un poco ufficiale, un pò gentiluomo<br/>
la sua fama è nota da quì fino a Como.<br/>
Un giorno a teatro sedendomi a lato<br/>
qualcuno lo prese per alto prelato<br/>
così tutto nero con fare severo<br/>
d'un re longobardo conserva il cimiero.<br/>
Ma figlio di gatta senza ideali<br/>
di lui si sa poco neppure i natali.<br/>
Il mio caro gatto solerte e salace<br/>
con gli occhi di luna con gli occhi di brace<br/>
amico diletto compagno geniale<br/>
che stia sopra un tetto o sotto un fanale<br/>
me lo tengo stretto<br/>
grandioso e leale<br/>
senz'onta e difetto<br/>
Mio Gatto Ideale.</p>
        </div>
      
      
      
      
    </div>
  

  
      <div id="footer"></div>
    </div>  
  </div>
</body>
</html> 