<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta charset="UTF-8">
<title>Il testamento - Mille e una coda</title>
<meta http-equiv="Content-Type" content="text/html" charset="ISO-8859-1" />
<link rel="stylesheet" href="main.css" type="text/css" />
</head>
<body>
  <div id="content">
<div id="content_in">
    <div id="header"><a href=""><img src="/images/logo_milleeunacoda.gif" alt="Mille e una coda" width="292" height="37" border="0" /></a><img class="autrice" src="/images/txt_dimariajmarano.gif" alt="di Maria J. Marano" width="197" height="19" /></div>
      
        <div id="breadcrumb"><a href="">Home</a> > <a href="storie/">Storie</a> > Il testamento</div>
      
 
    <div class="storia">
      <div class="titolo">
  <h1>Il testamento</h1>


<img src="/images/storie/testamento.jpg" alt="Il testamento di Ugo" />

</div>
      
        <div class="dx">
          <p>Avea quasi mill'anni il patrigatto Ugo<br/>
che stufo dei suoi acciacchi, lordi i baffi di sugo<br/>
s'accinse a trapassare, senza topo ferire;<br/>
ma ricco di sapere e fiero di saggezza<br/>
chiamossi accanto il figlio tra un morso e una carezza.<br/>
S'appropinqua il Peloso gli s'inginocchia accanto<br/>
trepido di sapere e di tanto padre vanto.<br/>
Degenere e spennato, commosso e affezzionato<br/>
s'accinge ad ascoltare attento e con pietà<br/>
del vecchio fannullone serio le volontà.<br/>
Così parlò quel vecchio onore della razza<br/>
mentre intanto sorbiva una salama in tazza.<br/>
&ldquo;Se vuoi il comando, figlio<br/>
ricorda il mio consiglio, cerca un gatto tapino<br/>
rossiccio e mingherlino<br/>
come, tanto ad esempio, quel tal detto Martino<br/>
e menalo per bene di sera e anche a mane<br/>
se l'aria si fa fresca se tiepido è il mattino<br/>
tanto quant'è il giardino.<br/>
Fagli capire bene chi regna e chi governa<br/>
per tutta la contrada da quì alla cisterna&rdquo;.<br/>
Così parlò il vegliardo, una volta ed è tutto<br/>
col fiato smozzicato intercalando un rutto.<br/>
E mentre s'assopia il savio beneamato<br/>
rifletteva il Peloso sul consiglio pigliato.<br/>
Bisogna pur provare del saggio la parola<br/>
mentre intanto rintocca già di merenda l'ora.<br/>
Come ogni pomeriggio il tenero Martino ritorna dalla scuola<br/>
sul groppone il cestino fra i mustacchi una viola.<br/>
Non sapeva quel dolce che il vecchio sonnolento<br/>
la pulce avea già messo dentro il suo testamento.<br/>
La pulce del comando che il Peloso sgomento<br/>
s'accinge a praticare sul micetto che appare.<br/>
Parole come perle, come perle parole<br/>
bisogna presto darle ora e a tutte l'ore.<br/>
Ignaro il micio avanza mentre il Peloso inetto<br/>
già si liscia la panza convinto d'imitare il vecchio generale<br/>
che dalla branda osserva zitto senza fiatare<br/>
e a debita distanza,<br/>
E prende la rincorsa<br/>
pusillanime e iroso compreso nel suo ruolo<br/>
l'ubbidiente Peloso.<br/>
E giù&hellip;.botte da orbi sull'ignaro Martino<br/>
che sorpreso beveva, rovesciando il catino.<br/>
Fu la pugna tremenda e quel giorno in cortile<br/>
si saltò la merenda dall'ovile al fienile.<br/>
E già le stelle cominciavano a guardare<br/>
mentre i due gatti se le stavano a pigliare.<br/>
Il vecchio Ugo commosso fra i suoi eredi<br/>
pensando bene di togliersi dai piedi<br/>
chiamò Amedeo, il secondo dei suoi figli<br/>
ed anche a lui donò saggi consigli.<br/>
Così la mischia si fece primordiale<br/>
e l'indomani uscì sopra al giornale.<br/>
Il vecchio Ugo con tre zampe e un vincastro<br/>
adesso brilla in alto lucente come un astro<br/>
e felice e contento della sua eredità<br/>
si fa beffe di tutti<br/>
immensamente allegro<br/>
proprio un poco più in &hellip;.. Là!</p>

<p>M.J.M<br/>
aprile 2000</p>

<p>ad Ugo<br/>
(a volte Conte Ugolino)</p>
        </div>
      
      
      
        <div id="box_personaggi">
  <img src="/images/box_personaggi_top.gif" alt="Personaggi ed interpreti" border="0" />
  <div class="content">
    <p><strong>Ugo</strong>: Ugo nella sua ultima interpretazione che gli valse l'Oscar alla carriera e un Grammy per la colonna sonora</p>

<p><strong>Il Peloso</strong>: Il Peloso primogenito degenere di Ugo</p>

<p><strong>Amedeo</strong>: Amedeo secondogenito degenere di Ugo</p>

<p><strong>Martino</strong>: Martino tenero gattino rosso molto rompiballe da piccolo gran tenerone da grande.</p>
  </div>
  <img src="/images/box_personaggi_bottom.gif" alt="gatti" border="0" />
</div>
      
      
    </div>
  

  
      <div id="footer"></div>
    </div>  
  </div>
</body>
</html> 